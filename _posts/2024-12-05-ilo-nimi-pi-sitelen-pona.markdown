---
layout: post
title:  "seme Alison li pali e ilo nimi pi sitelen pona"
date:   2024-12-05 21:05:00 -0500
categories: pali e
---
mi pali e ilo nimi pi sitelen pona. 

### nimi mi li seme

mi seme Alison. sitelen pona la, mi kepeken sitelen  
&nbsp;&nbsp;&nbsp;&nbsp;alasa  
&nbsp;&nbsp;&nbsp;&nbsp;lipu  
&nbsp;&nbsp;&nbsp;&nbsp;ilo  
&nbsp;&nbsp;&nbsp;&nbsp;sona  
&nbsp;&nbsp;&nbsp;&nbsp;open  
&nbsp;&nbsp;&nbsp;&nbsp;nasin.  
nimi ni en sitelen ni li suli tawa mi. sina nimi e mi la o kepeken sitelen ni taso.

### seme la mi sitelen e nimi mi lon lipu

mi pali e sitelen musi  
mi en jan esun li pali e lipu esun  
mi pali e lipu li pana e ona tawa jan ante  
&nbsp;&nbsp;&nbsp;&nbsp;la mi wile sitelen e nimi mi lon lipu.

### ilo seme li ken pali e sitelen nimi

tenpo mute la jan li sitelen e nimi ona kepeken [palisa sitelen](https://en.wikipedia.org/wiki/Pen). taso mi toki ala e ilo ni.

tenpo weka la ma Sonko en ma poka la [ilo kiwen](https://en.wikipedia.org/wiki/Seals_in_the_Sinosphere) li lon. sitelen nimi jasima li lon sinpin ilo.  
nimi li ken  
&nbsp;&nbsp;&nbsp;&nbsp;nimi jan  
&nbsp;&nbsp;&nbsp;&nbsp;anu nimi lawa  
&nbsp;&nbsp;&nbsp;&nbsp;anu nimi esun  
&nbsp;&nbsp;&nbsp;&nbsp;anu nimi kulupu  
&nbsp;&nbsp;&nbsp;&nbsp;anu nimi ma  
&nbsp;&nbsp;&nbsp;&nbsp;anu nimi ante.  
jan li pana e ko loje lon sinpin ilo  
&nbsp;&nbsp;&nbsp;&nbsp;li pana e sinpin ilo lon lipu  
&nbsp;&nbsp;&nbsp;&nbsp;la lipu li kama jo e sitelen nimi.

### nasin seme la mi pali e ilo nimi

mi kepeken ilo pi weka sitelen li kepeken ilo kipisi li kepeken supa loje.

![ijo pali mi](/sitelen/ilo_nimi/ijo-pali.jpg)

nanpa wan la mi sitelen e nimi mi jasima lon sinpin ilo.

![sitelen open jasima](/sitelen/ilo_nimi/sitelen-open-jasima.jpg)

nanpa tu la mi open kipisi.

![insa pali](/sitelen/ilo_nimi/insa-pali.jpg)

lon insa pali la mi loje e sinpin ilo  
&nbsp;&nbsp;&nbsp;&nbsp;li pana e ona lon lipu  
&nbsp;&nbsp;&nbsp;&nbsp;li lukin e sitelen  
&nbsp;&nbsp;&nbsp;&nbsp;li pona e sitelen.

![sitelen mute](/sitelen/ilo_nimi/sitelen-mute.jpg)

### pali pini

![sinpin ilo](/sitelen/ilo_nimi/pini-pali.jpg)
![sitelen nimi](/sitelen/ilo_nimi/sitelen-pini.jpg)

### kepeken

mi kepeken ilo nimi  
&nbsp;&nbsp;&nbsp;&nbsp;lon lipu pi mi jo  
&nbsp;&nbsp;&nbsp;&nbsp;lon lipu pi mi pali  
&nbsp;&nbsp;&nbsp;&nbsp;lon lipu pi mi pana.

![lipu jo](/sitelen/ilo_nimi/kepeken-jo.jpg)
![lipu pali](/sitelen/ilo_nimi/kepeken-pali.jpg)
![lipu suli](/sitelen/ilo_nimi/kepeken-lipu-suli.jpg)
![lipu pana](/sitelen/ilo_nimi/kepeken-pana.jpg)

### toki pini

sina wile la o pali e ilo nimi sina.  
ni li musi a  
&nbsp;&nbsp;&nbsp;&nbsp;li wile e tenpo suli ala  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;e mani suli ala.

ale la o musi kepeken sitelen  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;kepeken lipu  
&nbsp;&nbsp;&nbsp;&nbsp;&nbsp;&nbsp;&nbsp;&nbsp;kepeken nimi kin!